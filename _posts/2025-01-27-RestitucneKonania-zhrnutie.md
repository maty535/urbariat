---
layout: post
title: Informácie o výsledku reštitučných konaní
date: 2025-01-27
author: Ing. Matúš Ivanecký
categories: restitucie pravo 
tags: reštitúcie 2025 právo pozemky
published: true
---

## POZEMKOVÝ A LESNÝ ODBOR Okresného úradu v Prešove poslal dňa 27.1.2025 nasledujúce infromácie týkajúce sa výsledku restitúcii majetku urbariátu:

```
Vybavuje/linka
JUDr. Marta Hlavatá/
E-mail: marta.hlavata@minv.sk

20. 01. 2025, Prešov
```


Správny orgán prešetril uplatnený nárok členov Spoločenstva URBARIÁT Dulova Ves a s cieľom informovania
aj spriehľadnenia vydaného vlastníctva v prospech jednotlivých členov Spoločenstva URBARIÁT Dulova Ves v
reštitučnom konaní uvádza:

1) Rozhodnutím Okresného úradu v Prešove, odboru pozemkového, poľnohospodárstva a lesného hospodárstva
číslo: Č. j. 890/92-Fe/181 z 30. 08. 1996 právoplatným 29. 10. 1996 boli vydané pozemky v k. ú. Dulova Ves
označené ako parcely registra „E“

- č. 933, trvalý trávny porast vo výmere 30568 m
- č. 932, trvalý trávny porast vo výmere 28112 m
- č. 938, trvalý trávny porast vo výmere 1455 m2.

2) Rozhodnutím Okresného úradu v Prešove, odboru pozemkového, poľnohospodárstva a lesného hospodárstva
číslo: Č. j. OPPaLH 98/00046/0012 z 13. 01. 1998 právoplatným 17. 02. 1998 neboli z dôvodu existencie zákonných
prekážok v k. ú. Dulova Ves vydané pozemky označené ako parcely

- č. 92, dvor v intraviláne vo výmere 450 m
- č. 931 – časť, pasienok vo výmere 3991 m2, avšak právo na náhradu ostalo nedotknuté a členovia Spoločenstva
URBARIÁT Dulova Ves si mohli nárok na náhradu uplatniť na Slovenskom pozemkovom fonde.

3) Rozhodnutím Obvodného pozemkového úradu v Prešove číslo: Č. j. 2005/2773-4/Fe z 15. 08. 2005 právoplatným

19. 09. 2005 boli v k. ú. Dulova Ves vydané pozemky označené ako parcely registra „E“
- č. 174/1, orná pôda vo výmere 3740 m
- č. 174/3, orná pôda vo výmere 612 m
- č. 281, trvalý trávny porast vo výmere 8782 m
- č. 901, trvalý trávny porast vo výmere 4261 m
- č. 931/1, trvalý trávny porast vo výmere 1156 m
- č. 931/2, trvalý trávny porast vo výmere 166 m
- č. 931/3, trvalý trávny porast vo výmere 6671 m
- č. 931/4, trvalý trávny porast vo výmere 476 m
- č. 931/5, trvalý trávny porast vo výmere 164960 m2.

4) Rozhodnutím Obvodného pozemkového úradu v Prešove číslo: Č. j. 2012/367-28/FM z 08. 11. 2012
právoplatným 13. 12. 2012 boli v k. ú. Žehňa vydané pozemky označené ako parcely registra „E“

- č. 183/1, trvalý trávny porast vo výmere 53762 m
- č. 183/2, trvalý trávny porast vo výmere 190523 m
- č. 937/2, trvalý trávny porast vo výmere 471 m2 a to v spojení s opravou rozhodnutia listom Obvodného
pozemkového úradu v Prešove, odboru prvostupňového rozhodovania číslo: OPr OPU 2013/1312-2/FM z 07. 03.
2013.

Z listín, ktoré sú súčasťou reštitučného spisu, je zrejmé, že rozhodnutie správneho orgánu číslo: Č. j. 2012/367-28/
FM z 08. 11. 2012 bolo doručené vtedajšej Správe katastra Prešov 19. 12. 2012 a oprava rozhodnutia číslo: OPr
OPU 2013/1312-2/FM z 07. 03. 2013 podľa pečiatky na doručenke 08. 03. 2014 (správny orgán predpokladá, že ide
o chybu, a že oprava rozhodnutia bola doručená 08. 03. 2013). Presný dátum, ktorým boli vyššie uvedené listiny
zapísané do katastra nehnuteľností nie je správnemu orgánu známy.

Vyššie citované rozhodnutia zodpovedajú nároku na vydanie pozemkov členov Spoločenstva URBARIÁT Dulova
Ves a správny orgán považuje reštitučné konanie podľa zákona o pôde za právoplatne ukončené.

V spise uplatneného reštitučného nároku nie je zmienka o pozemkoch, na ktorých sa nachádza muničný sklad, a
ktoré by mali byť vo vlastníctve členov Spoločenstva URBARIÁT Dulova Ves. Vzhľadom na to, že žiadateľ bližšie
nešpecifikuje tieto pozemky a správny orgán si to z dôvodu nedostupnosti služby ZBGIS naviac ani nemôže zistiť,
nevie sa k žiadateľom uvedenému tvrdeniu relevantne vyjadriť.

S pozdravom

JUDr. Eva Oravcová
vedúca odboru
