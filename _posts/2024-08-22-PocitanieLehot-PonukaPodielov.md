---
layout: post
title: "Počítanie lehôt v prípade predloženia ponúk pre uplatnenie predkupného práva pre odpredaj podielov mimo spoločenstva"
date: 2024-08-16
categories: podiely 
tags: pozemky podiely predkupné právo ponuky  
author: Ing. Matúš Ivanecký
---

- V prípade prevodu podielu na nečlena spoločenstva (iného než [blízku osobu](https://www.slov-lex.sk/ezbierky/pravne-predpisy/SK/ZZ/1964/40/#paragraf-116)), alebo člena spoloičenstva, ktorý nie je zapísaný na rovnakom LV pre podiel na spoločnej nehnuteľnosti sa uplatňuje predkupné právo.

- Člen je v takomto prípade povinný pred prevodom podielu ponúknuť tento podiel ostatným členom.
- Ak sa spoluvlastnícky podiel prevádza na iného spoluvlastníka, ostatní spoluvlastníci predkupné právo nemajú

- Podiel možno ponúknuť, a teda ponuku ostatným členom a urbáru možno urobiť dvoma
spôsobmi:
1. Doručiť ponuku jednotlivo všetkým členom spoločenstva, ako aj spoločenstvu
samotnému (odporúčame doporučene), alebo
2. Doručiť ponuku výboru pozemkového spoločenstva, pričom výbor v zmysle [§ 14 ods. 3 zákona č. 97/2013 Z. z.](https://www.slov-lex.sk/ezbierky-fe/pravne-predpisy/SK/ZZ/2013/97/#paragraf-14.odsek-3) zaradí túto ponuku na najbližšie zasadnutie zhromaždenia spoločenstva, kde sa ponuka prerokuje a kde možno predkupné právo uplatniť. Samostatné vyjadrenie výboru pozemkového spoločenstva o neuplatnení predkupného práva spoluvlastníkov a súhlas s prevodom ponúkaného podielu je nulitným aktom, pretože pozemkové spoločenstvo tu nemá oprávnenie konať za členov pozemkového spoločenstva a disponovať ich predkupným právom.

<span style="color: red;">
***Ak chce člen urbáru alebo samotný urbár ponuku využiť, musí vyplatiť kúpnu cenu do dvoch
mesiacov.***</span> 

## Lehota na zaplatenie kúpnej ceny sa počíta:

 1. Od doručenia ponuky (ak sa člen rozhodne posielať ponuku všetkým ostatným členom, ako aj urbáru) 
 2. Alebo od konania zasadnutia zhromaždenia spoločenstva (ak sa člen rozhodne poslať ponuku prostredníctvom výboru, a teda
doručí ju výboru urbáru bez toho, aby ju zároveň zasielal ostatným členom).

Až vtedy, ak o podiel neprejaví žiadny člen urbáru alebo samotný urbár, člen môže podiel voľne previesť.
O podiel môžu prejaviť záujem aj viacerí členovia, v takom prípade nadobúdajú podiel
pomerne podľa veľkosti svojich doterajších podielov.
Predkupné právo platí aj v prípade darovania (s výnimkou, ak ide o darovanie blízkej osobe alebo urbáru). 

- Ak ide o darovanie, v rámci uplatnenia predkupného práva musí člen alebo urbár, ktorý chce ponuku využiť, zaplatiť obvyklú (trhovú) cenu vychádzajúcu najmä z odborného vyjadrenia realitnej kancelárie, resp. znalca, prípadne zo znaleckého posudku.
