---
layout: post
title: "VZ-25/08. Správa OLH o stave lesa a plán činnosti"
date: 2025-10-26
author: Ing. Matúš Ivanecký
categories: valne zhromazdenie
tags: 2025 zhromaždenie les hospodarenie
published: true
---

## 08.Správa o aktuálnom stave lesa pozemkového spoločenstva

Vážení podielnici pozemkového spoločenstva dovoľte mi, aby som vás v krátkosti poinformoval o aktuálnom stave lesa.

Parcely nad ihriskom, ktoré boli prevedené z pasienkov za lesné pozemky vyžadujú každoročnú dotáciu na zalesňovanie, ochranu proti burine, výseky nežiadúcich drevín, ochranu proti zveri. Zisk z týchto porastov je tak maximálne na palivové drevo. Tohto roku na časti dielca bola prevedená ochrana proti burine a výsek nežiadúcich drevín. Bolo potrebné to vykonať na väčšej výmere, no bol som limitovaný výborom financiami.

V mladých porastoch nad hlavnou cestou okolo bývalého vojenského priestoru sa našli aj také porasty, ktoré boli z pestovného hľadiska silne zanedbané. Nie nadarmo sa hovorí, že les sa vychováva sekerou, bez odborných zásahov nemôžeme chcieť, aby nám vyrástol kvalitný les.

Čo sa týka rubných porastov hlavného zdroja príjmov pozemkového spoločenstva predpis na decénium bol 3500 m3 , doteraz je odevidovaných 1278 m3. Za optimálnych podmienok / to znamená podpora prirodzeného zmladenia, výseky nežiadúcich drevín/ by sa dalo s obnovnými ťažbami pokračovať. Na ďalšie decénium by nám ostalo okolo 2700 m3, plus prírastok a porasty, ktoré tvorili príjmovú čiastku by boli preč. Treba si uvedomiť, že výrobný proces lesa je 120 rokov a prvé príjmy môžu prísť až okolo 50 roku života lesa.

Balík peňazí, ktorý vám tu nechali vaši predchodcovia sa pomaly, ale isto míňa. Je dosť možné, že v budúcnosti si na valnú hromadu neprídete pre dividendy, ale prinesiete príspevok na pestovnú činnosť. Pri aktuálnej vekovej štruktúre porastov, potrebuje spoločenstvo na pestovnú činnosť ročne okolo 5000€. Je na zamyslenie, či pôjdete do prvej alternatívy s ťažbami na maximum, alebo do tej druhej šetrnejšej, aby bolo na výchovu lesa a celkovú réžiu, ale aj na nejaké podiely zo zisku.

Spoločnosť urbariát,PS. Dulová Ves Odborný lesný hospodár


## Plán  práce spoločenstva v lesných činnostiach na rok 2025/26

|Dielec|Plánovaná činnosť|
|:---:|:--- |
|4329|1. **uvoľnenie** dubového  zmladenia  zhruba  na  výmere  **3 ha** |
|4329|2. **prečistka** za  účelom  uvolnenia  duba  na  miestach  kde  je clonený  na  výmere  **1.5  ha** |
|4330|3. **prečistka** za  účelom  uvolnenia  duba  zhruba  **5  ha**|
|6315|**ochrana  proti  burine**  a  vysek  nežiaducich  drevin  na  vymere  **2.5 ha** |

Obnovné  a  vychovné  tažby  podľa  vývoja  cien  na  trhu  s  drevnou  hmotou a  možností  PS.

Spol.nurb.  Dulova  Ves  PS:

Odborny  lesny  hospodar
